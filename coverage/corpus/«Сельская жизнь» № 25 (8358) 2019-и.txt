Шила гIямру
Дахадаевла районна жамиг1ятла - политикала газета
«Сельская жизнь» № 25 (8358) 2019-ибил дус. Июньна 21 ЖумягI. Багьа 8 къуруш 52 кепек.
Дахъал ризкьи дурчнила мурадличил
Ишди бурхIназир районна диркьала мер-мусаличир арши иршнила хIянчи дехIдихьили сари.
Ризкьила
сабухъ
бурчнила
хIянчи
дехIдирхьнилис хасдарибти далдуцуназир бутIакьяндеш дариб муниципалитетла бекI Жаруллагь ГIямаровли, шила
хозяйствола отделла начальник Шамил
Хулаттаевли ва шила хозяйствола предприятиебала руководительтани.
Балбуц ибхьули гъайухъунси ЖарулГIямаровли
лебилра
дуцIрумла
хIянчи дехIдихьниличил мубаракбариб.
Илини буриб ишбархIи бузерила байсаби
гьарли-марли
уркIиуркIилабад чула ванза дигахъути, сабухъчебли
бузути,
хъумачир
сегъунтилра лугни кахIелахъес къайгъилизибти ва къиян кахIебихьили кьацI сархес
хIерниличила ункъли балути зяхIматчибала или.
Шила
хозяйствола
управлениела
начальнпкла гъай хIясибли, ишдуслизир ризкьи дашахъантани 2284 гектарличирадли гIебшнила, илдала лугIилизир анкIила 1613 гектарличирти, тритикалела – 47 гектарличирти ва мухъила
624 гектарличирти сабухъуни дучес хIяжатси саби.
«Агрохолдинг
«Агрохомлизир»
дузар
комбайн. Илдас гIергъи дашули
кIел
прессподборщикра ца К-700 журала тракторра дузути сари», - бурули сай Шамил
Хулатаевли.
БекI механизатор Расул Маликовли
б урни
хIясибли,
авлахъличир
техника
кьхIедуи дуути ахIен. Илди
авлахъличир къалабали ремонтдирутира
сари.
сягIятла
манзиллизир
шинти ва тракторти парклизир лерай
умударили ва далагардешунира агардарили бузериличи хIядурдирули са«Техника букьбуалли бусягIят сварочны аппарат дакIубирар. ЦIадиркниличи къаршидеш дирнила хIянчира
дурадуркIули сари. Техникаличи даршили сари искрогасительти, огнетушительти. Леб шин дикес хасбарибси
(водовоз) машинара», - буриб бекI
механизаторли.
Илкьяйдали
муниципалитетлизир
ризкьи учидирхънилис
хасдарибти
техникала лугIи 12-личи халбирули
саби. Ризкьи гечдирути сари хIябал
КАМаз журала машинтачир ва тюкани - «Торнадо» журала тракторличил.
ХIядурдарили сари ризкьи умудирес ва калкьес хIяжатти меранира.
БекI агроном МяхIяммад Мухтаровла
гъай
хIясибли,
районна
ризкьи
дашахъантала
бузерила
халаси опыт леб. «Илдани балуси
саби гьарил минут кьиматчебси
биъниличила
ва
сабухъ детахълуми
агарли
авлахъличибад
къантIси заманала бухIнаб бучес
хIяжатли биъниличила.
«Агрохом»
агрохолдингла директор
МяхIяммад
ГIябдуллабековли бурули сай
комбайнерти
дебали
чекабизурли бузниличила, арбякьунси дуслизиб техника
савлиличибадли
бархIи
ахъайчи бузули калниличила. ИшбархIилизир илди лерилра бузериличи
хIядурли
сари.
Илкьяйдали ванаси
хурегра
машиналичиб
авлахъличи
биахънила
хIянчира
ункъли
тIашбатурли бирар.
Аргъ-бархIи
къулайли
калалли
сабухъ къантIси заманала бухIнаб
бучес
кьас
саби.
Авлахъуначир
ризкьи ункъли дерхъили сари ва
гьар гектарличирадли 15-20 центнер сархес кьаслизирра.
Кампание бузерилизи ахъес хIяжатли биъниличила багьахъур районна бекI Жаруллагь ГIямаровли ва
цаибти
комбайниби
авлахъличи
дурадухъун. Илкьяйдали муниципалитетла руководительли ризкьи
дурчнила лерилра хIянчиличи хасли хIеруди бируси сай.
Илини илкьяйдали буйрухъ бедиб
жавабкардеш
дихути
хIянчизартази
лерилра
цIакьани
ва
имканти
пайдаладарили,
детахълуми агарли ва заманаличиб
ризкьила сабухъ бучахъес.
«Сегъуналра сабухъ саби сабил
алкIуси ахIен. Бузерила коллективтала
цахIнабси
бузерила
гIяхIдешличибли саби ил бурчуси.
Ризкьи
дахъал
дирар,
нушара
цадалгес ва ца командализир диэс
хIяжатбиркур», - буриб Жаруллагь
ГIямаровли.
БиштIатачил шадлихъ дураберкIиб
Ункъли бамсриихъу
Уркухъла
шилизибси
культурала
Юртлизиб ишди бурхIназиб муниципалитетла
школала
гIямруличи
ахIебаибтала багьудила учреждениебала белчIудила дусла итогуни кайънихасбарибси
«ТалихIчерти
дурхIядеш» ибси шадлихъла балбуц
дураберкIиб.
Илар бутIакьяндеш дариб администрацияла,
багьудила
управлениела,
багьуди гьалабяхI башахънила центрла
вакилтани,
школала
гIямруличи
ахIебаибтала багьудила учреждениебала руководительти, дурхIнала бегIтани
ва гъамтани.
Культурала
Юртла
фоелизиб
дурхIнала унхърала педагогунала ва
воспитанникунала творческий хIянчурбала выставкара хIядурбарилри.
Шадлихъла балбуц ибхьухIели школала гIямруличи ахIебаибтала муниципальный учреждениебачила ва илаб
ункъли тIашбатурси бузериличила видеоролик чебаахъиб.
Балбуцличи цалабикибтачи саламтачил
дугьаизур
багьуди гьалабяхI
башахънила
центрла директор
БяхIяммад
ХIясайниев. Илини
дурхIнала
унхърала
биштIатас
талихIчебси
челябкьлализи
ва
багьудлумала
дунъялизи гIяхIти
ва
гьардизурти
гьундури гьаргдиубли дигниличила
багьахъур.
Концертла
программа
гьалабирхьухIели биштIатани чула пагьмурти гьаргдирулри. Гьарил
дурхIяличил
педагогунани
чебетаибси
хIянчи
барнилис
бикьридеш
дирулри
илдани
сценаличир
къугъали
дучIути
назмуртани, далуйтани
ва
дирути
делхъанани.
ГIур гъайрухъун багьуди гьалабяхI башахънила центрла директорла заместитель Райзанат ХIясанова. БелчIудила дусла итогуни
хIясибли декIарбухъунти ДОУ-ла
гIяхIтигъунти воспитательти илини мубаракбариб, школала гIямруличи ахIебаибтала учреждениебала заведующийтас баркаллала кагъурти дедиб.
Балбуц
ахирличи
биркухIели
«Чина аркьути дурхIядеш?» ибси
далай зайбухъун ва заллизир вяхли
дяхъибти хъутрачил ил гIеббуциб.
Школабазирти дуцIрумла лагертани ишди бурхIназир районна дурхIнас чула унза кьяликьяйчи гьаргдарили сари.
Илкьяйдали бехIбихьили саби
районна
шимазибти
дурхIнани
хIерила
замана
школабазирти
лагертазиб бамсриихънила цаибил смена. Бамсриихънила бетуц
дахъал
шаликарси
саби.
ИмцIаливан пикри бяхI-чииули саби
спортла-патриот бетуц гьалабяхI
букниличи,
тIабигIят
мяхIкамбирнилара
бузерилара
къиликъуни дурхIнази минадирниличи
ва илкьяйдали арати гIямру дирахъниличи.
ХIязани, экскурсияби, спорт –
илди сари дуцIрумлизир дурхIначи хIерти. Школьнпкуни бикути
саби
музейтази,
тарихла
мермусаличи, библиотекабази походуначи. Дербентлизибси НарынКъалализира бархли аркути саби
дурхIни походличи.
ДурадуркIути сари дурхIначил
саби-ургаб цабулгнилис хасдарибти хIязанира.
ГIяштила шилизибси школала
лагерьлизир дурхIни-ургар излуми тIинтIхIедирахънилис хасдарибти командаби-ургарти эстафетаби дурадеркIиб.
Урхьнишала
шилизибси
лагерьлизиб дурхIни шахматунани
ва шашкабани биркьес бурсибирули саби. ЦархIилти культурала
далдуцунира илар дурадуркIули
сари.
(Хьарахъуд — 8-ибил бяхIлизиб)
Жан дерхъаб! ГIямру дерхъаб!
1931-ибил дусличибад дурабулхъуси
саб и
Газета 2009 ибил дусла декабрьла
28-личиб массовая комуникациябала,
бархбасла ва культураласи букьур
мях1камбирнила шайчиб х1еруди
бузахъуси Федеральная службала
ДР—лизибси
Управлениелизиб
белк1унси саби.
ПИ № ТУ 5-0047
Газета дурабулхъуси саби жумягI
бархIи.
Дусли 52-на дурабулхъан.
Индекс -- 63314
Печатьлизи къулбасбарес
кабизахъурси замана -- 16.00.
Печатьлизи къулбасбарибси
замана -- 16.00.
Редакциялизи дархьибти белкIанас
рецензия лукIуси ахIен, я илди чула
бегIтачи чардирути ахIен.
Газетализи кадирхъути материалтала автортала пикрумачил редакцияла пикри
цугхIебикесра асубирар
ДР-ла миллатласи политикала, информацияла ва дуралати бархбасунала шайчибси министерствола газетабала—журналтала типографиялизиб
кабяхъибси саби.
Адрес: 367018 Мях1ячкъалала шагьар, Насрудиновла уличился кьакьа,
61
Автортани чула материалтала
х1екьдешлис ва бархьдешлис жаваб
лугуси саби.
Редакцияла ва издательла адрес:
Дахадаевла район, Уркухъла ши,
Г1. Г1ялиевла уличилси кьакьа,
9 “а”
ТИРАЖ -1500 экз
Жан дерхъаб! ГIямру дерхъаб!
Улкализиб «выпускной вечертала» сабухъ бурчнила манзил, нуни
бални хIясибли, майла 25-личиб
бехIбирхьуси саби. Сунес “часовой
пояс” ибси дугьбала цалабикра гьар
мерличиб ца тахIярли хIебиънира
ашкарси саби. Ил сабабли чинарсарил илди гьаларал дехIдирхьули
дирар. БусягIят вечертачила белкIани газетабала бяхIяникад къунздулхъулира дирар. Тамашала адамти саби журналистунира. Абзлизи
каибтиван, гьалакли вирар гьарил
гьалаикес. Гьалаксилис гьуни бедни
пашманхIейрарну,
сабурбирехIе
лебталалра
дархьаайчи.
Гьалакти
шин, белеки, урхьначи гьалар диули
дургар. Кьан-кьанни диалра, дила
хIеркIла шинра урхьула дублаалра
диур. Къияннира яхIлира лерилра
хIяршкадиру, биалли умутцара челис-че чедирцIахъу. Сунела бунагьхатIа урдуц, леври дила кьариган
Сулайбанхъалла ГIиса: я бегIтала
гIяхIагар – илди жявлил бебкIиб, я
чархла гьунар агар – сукъуркайубли
вебкIиб – цIяббиуб шала дунъя че
дунъяличив левай. Лебсири шила
бухIнаб берхъибси кьам гиявнала.
ГIисара
набчил
вархли
шявнала
тухум
сайри.
Далай-делхъла
ва
гъайла устнири чеббикIибти. МекъсяхIбатличиб халкьли ГIисази амру
бири:
-- Батураа, жан ГIиса, хIела мискинси далай, хIу-алавси иш къушум
лехIирхъулину хIяйрай.
Кьабулкарки ГIисара тямадала
гъайличи,
багьла-багьлали
урци
тIама хьанцIил заклизи. БегIла дигути дугьби ишди дири ГIисала:
-- Жан дерхъаб! ГIямру дерхъаб!
ГIяхIти узидеш дерхъаб, хъу-мулк,
маза-мас дерхъаб! Тяп илкьяйда
викIулра ну нушала выпускникунасра, имцIадарили чIянкIли: «ЕГЭбачиб хIушала сабухъ имцIакабиаб.
ВУЗ-лизи аркьутала унза дяг1ули
гьаргдиаб.
Бускрила
«ушкуллара»
кахIелахъун ца шайчиб, сунечи мешул
макьам улкалайчиб цугаиб. Вавнала
хала
кьяйда
жагали
бегIбиубти,
биштIати ва халати учибикиб шадшадли.
ВиштIал дурхIя Абатай халтIухъун тIакьализи, гимнла тIама арцахъур
–
зайкабухъун
лихIбази.
ХIурматличил
хIялалси
тIашкабизур лебилра. Вечерла «такьсирчиба»
ахъкабуциб
байрахъра.
УркIила
гьир
бухIнали
хIербикIулри алавчар, сен-сен ласбухъесара вечер бугабирул чар.
ЛехIдеш буун рурсбани – вечерла гиданани – ил сабри лебтас лишан
–
нушала
хIяйт-хIуйтлизив
улхъаб унра чIишулан. «Ушкуллала» директор никIаси ХIяжимурад гъамиуб «микрофойчи», дезала
дугьби арцур шадлихъ шадбирутачи. БелчIудила дуслизир районна
урдализир
бучIантани
сархибтас
гапла кIапIри гьадуциб, гIурлисра
гIяхIдешуни учи-чукурли далгун.
ДурхIнала уркIурбази гилдидухъести дугьби далгун бузерила хIяндешли бегIбиуб мугIяллимта.
Илдала лугIилизив шикьирсаркьира нура. Мякьлавси ХIямзаевич
багьлали
шивкIивухъун:
«Ярга
хIела сабину, айзи, делкьен хIелара
нукьун».
Се
буриша,
сейкIиша,
виасли
нура бускран, пайдалабирис имкан.
Ассаламу гIялайкум, биштIати
ва халати, ишхIелла шадлихъличи
учи-бикиб муйран-ти. Чумилра аркьутачи
ду-гьайзурра
дугь-бачил,
гIяхI-сант булгули гьаман, дарх диэсли шантачил.
Кьакьалав цу-гикибси ду-гьайзур
Мирзаевич: кьабул-бара тилади урегал
выпускникла,
хилтIдара
хIябал тугъ, улали камъахъен ругъ.
Хъумартурли ахIенра 2012-ибил
дусла сентябрь. 5-ибил класс. Дарган мезла дарс. Набчи хIердизур 12
хIули. Чидил закла зубариличибад
кабацIибтира илди? ТIашизи, хIу
нушани духувирури дикIутин, хIердизур. Гьалли столличи чесабаибси
парталичиб кIел рурси: ца – дамкьур-ти хIулбачилси, итил – шадси. Фамилияби журналлизирра лерну, чис
чи бикIарарал уми дураягу, багьадурти?
Багьла-багьлали
Милана
бизахъур цали, Рамина – гъимцIризур
итил.
Миланала къябикъяргъуна бекI
кIанали
бергурли,
набчи
хIердикIути кIел дамкьурти хIулира пашмансигъуна мухIлира сарри. ХIулбала хIерли чедиряхъни ахIенси, бергурси бекIличила гьанхIехъира.
Багьла-багьлали юлдаш рурсбиван
регIрирес
карииб.
Миланала
кьисмат дилайчил цугбурцули, уркIилис гIядабли биаллира, чехIебиахъули вираси. Дила дудеш дургъбани вергун. ЦIудара кагъарла бутIа
сабри илала наб баибси, вяхIла сисабри илала наб баибси, вяхIла сипат – сураталра балули виаслири,
художниклизиалра бирахъаси. Миланала дудеш Къизларлизив милиционерли, гаишникли узули калун.
Илисра
дурсрира
кадихьибтири.
БутIа-бужиб кьаркьалала вегI хапли
зягIипикиб. ХIебиуб тухтуртанира
кумекбарес.
БяхIлабси
суратличи
ахIи Миланасра хIерризес хIебикиб
биэс. Ну цунни акIубра, хIела Милана, къакъбяхъести узби леб – батаб
илди
саби
арали.
КIантIихIедикIехIе.
ЦIали иртуси ца хIер атIахъун
алгъай хIуйзи, итхIейчибад бацIиб
нур, къизбикунсиван занзи.
КIелра илди рурсбала уми бегI
гьалар сарри бускранти-ургар къаршидикибти, мургьи-арцли пухIбикIаб сабину.
Рамина.
Раминала
дудешлара
алгъай
някъла
хъяб
някъла
хьар
(кисть)
гIярмиялизиб
чеббикибсири.
Иличиб я протез (барибси биркIан)
чехIебаира. Илини хIебалуси санигIят
хIебургар: юртани луша, хъалч шифермегьли кIапIбиру, хутIличил дархдасунти тахIяр-кьяйда дала, станок бузахъу…,
гъайла
къантIа,
мургьила
някъбар сай. Рамина шадси, шаласи,
бажардичерси рурси сари.
Пасаткентла
кьатIлизир кьасбара
ретхIеэс шуркь, чакарван истакайзир
мурили рирурин паркь.
ГIергъити дусмазиб ца сагадешра
дакIубиуб.
Машина
агарси
рахлилра къаршихIеркур шилизив. Дудешунани дурхIнира бурсибирули
саби машина бикахъес. Пахруличил
гьалакли башутира къаршибиркур,
ахъбирахъули хя-сала гулумра. Илдигъунтасра гIякьлу гIеббурни диргалахIебулхъан.
Илдигъунтази
викIули вирус: «Эй, аттала дурхIя,
хъуммартид ши кьакьа биъни. Хяса
шакхIедикахъили вашес кьасбара,
балбикибтас хясала пай имцIали
биулин». Авал дурхIяра леб ил
класслизиб:
Захар,
МяхIяммадзапир, СягIид, хъаршан Рабазан.
Захар ил ура бускрантас сагаси
саби.
Гьалар
биштIаси
хIеркIла
мякьлар шараби дирули дирехIе.
ХIера, ил-гъуна шарализив гIяндикибсири марзла дудешла узи Захар.
Илала
у
саби
бихуси
Захарли.
БелчIудилизивра
ус-тадешличил
машина
бикнилизивра
цархIилтас
гIибратли виэси сай.
Бухънабаибси «тачка» устадешличил бикан, шинни бицIайчи бочка калкьен, лебалли имкан.
Паргъатси МяхIяммадзапир урчиван дуцIикIар. Кьяшмала гьунар имцIабиахъес
велосипедлисра
акьудеш
хIелуга. ДугIли архIедякьун уршила
масхурти.
Районнизив
гьарахъ
дуцIикIнила
шайчив
цаибил
мерличи
дуравхъун. Май базлизир тах шагьарлизир дурадеркIибти кункси атлетикала
абзаначив
3
километрличи
дуцIухъунхIелира Запирли цаибил мер
сархиб. Илис бикьри – грамота.
Айгъир урчила дуцIли гьалабдеш
сархиб лачин, хъярхъ-хъярхъли укен
кьацIли биайчи кани парчин.
СягIид лебтачивадра алаша сай,
амма сакIубдешра гъимцра чеблалис
сахIейсу.
УчIнила
шайчивра
гIелакахIевхъес хIяракатлизив вирар. Рульра ласбикIахъес бурсивиуб. Сирмугцада вяхIличир кецIалан саркъиб хIулби,
хIердикIахъен
вамсайчи,
гьардакIахъили цулби.
Бара калунра чедир гьанрушибси
Раминала узи Рабазан хъумкартули.
ДигIяй-дигIяй дикалра вирхIур, вашувашукад телефонра бузесиу, далайделхълизи каили, мякьлабти шадбиресра гIелумхIелзан. Чини се хъарбаралра, кумекла някъ гьабатес хIядурли
вирар.
Тастарла рагъла «нергъли» кани бицIайчи мавжуд, интернет-сайтла «кашли» укухIели маруржуд.
Лебтасалра биштIа-биштIаси балгара:
Гьарилла хIушала кьас гьарбизаб
ЕГЭ-бачиб,
хIярхIхIебарадалли
кас
диудан мурадличи.
Челябкьла хIерли бирар хIушала
дагьриличи, хъулиб сири гардбикIаб
бисала тIамаличил.
Калабая
арали,
анцIкьи-децIли
хIейцIили, дашуцадхIи хьурали бамсри
балхIебалули.
Гушти дусмани акIахъубси бурала
лебси саби бускрантала атхIеблизиб
чатIа дакIубухъунхIели: кани гьалаб
чебаалли, кани кьацIли лукъан, къакъ
гьалаб чебаалли, чарх палтарли рургар
ибси.
Ну викIулра ишдази: «Кани кьацIлира лукъаб, чарх палтарлира рургаб,
илдала
дяхIцIилиуб
арадеш
имцIабикIаб.
БяхIяммад ХIябибуллаев,
Бускрила ши.
(1-ибил бяхIлизибсила ахир)
Ункъли бамсриихъу
Трисанчила школала директорла
бяркъ лугнила шайчирси заместитель А. ХIясбуллаевнани халкьла
культурала тарих руркънила мурадличил
Зубанчила
мякьлабси
гьалабла замана вай-гIяхIличила
сунезибадли
балахъули
калунси
къала чебаахъес букиб дурхIни.
Гьагьай, тамашабизур илдас ил
дахъал дус-мазиб тIашси тарихла
памятник.
Зубанчила
дурхIнас
дургъбала
дурхIначила
фильм
чебаахъиб.
ДурхIнанира
ЧебяхIси
ВатIа
дургъбазир бутIакьяндеш дарибти
ва тыллизиб калунти чула хала
бегIтачила баянти дуриб.
Урагъила шилизибси лагерлизибти дурхIнас гьундурачиб башнила тяхIяр-кьяйдаличила бурусири.
ДурхIнанира
гьундурачиб
башухIели пайдаладирути ишарабачил конкурс ва «Загадочный сигнал» ибси хIяз дурадеркIиб. Чебаэслири дурхIнани гьундурачиб
башнила
тяхIяр-кьяйда
ункъли
дяркъурли диъни.
«Королева и король лагеря» ибси
конкурсуни,
творчестволашал
дурхIнала пагьмурти гьаргдирути
выставкаби, музыкала далдуцуни,
хIязани-викторинаби, далуйтала ва
багьирабала конкурсуни, суратунала конкурсуни, разити стартани
ва цархIилти далдуцуни кадерхахъурли сари лагерьтала бузерила
планнизи.
Школабазирти лагертази ишдуслизиб 3,5 азир дурхIя алавбуцес пикрибарили саби.
ДурхIнани дуцIрумлизиб бамсриихъ-нила бетуц муниципалитетла руководствола
хIерудилиуб
саби
ва
дурхIнани ункъли ва урехи агарли
замана буркIу илаб..